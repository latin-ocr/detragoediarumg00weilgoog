CUM RBBUS Pnssucts CONJuNcrloNE. 41

apud eundem ,salso nuntio decepta , dum fratrem
mortuum esse opinatur, ad AEgisthum obtruncan-
dum seaccingit‚ de· matre interficienda ne cogitat
quidem. Hominum enim non erat tantum tamque
horrendum consilium suscipere, divinam sapien-
tiam ad humanae rationis normamnon exigit poeta.
Apud AEschylum pariter non suo Oresta, sed Apol-
linis , consilio impellitur, et quamquam dubitat in
ipso vulnere inferendo, postea tamen minime eum
poenitet facti. Attamen non simpliciter comprobat
AEschylus Apollinis oracula, ut pia illa quae tacite
divina reveretur Sophoclis musa , sed audaciore in-
genio deorum se immiscet consiliis, et dissensiones
aperit Olympiorum et antiquiorum numinum. Eu-
ripides vero stultitiam exprobrat deorum popula-
rium sapientissimo, quamque ipse parvi iacit re-

’ sponsorum Delphicorum auctoritatem, ne apud

Orestem quidem et Electram tantum valuisse existi-
mat, quae ad parricidium perpetrandum satis justus
iis esset stimulus. Itaque accuratius si inspexeris
Euripideam fabulam , teque insinuaveris in persona-
rum animum ‚ videbis profecto de Apollinis oraculo
verba fieri eum maxime in finem ‚ ut deorum popu·
larium refellendorum occasionem nanciscatur poeta 3
veram Clytemnestrae interficiendae causam Electrae
esse odium in matrem impotentissimum. Electra
enim apud Euripidem (quantum dissimilis illa a
Sophoclea virgine, quae animo est et magis virili
eodemque magis muliebri), Electra, vel nondum
certior facta de Apollinis jussis , matrem securi per-

 

