10 un TRAGOEDIARUM eumenum

inferorum deorum vindictam incidit. Quae causa
quum sit maxima et gravissima, a Minerva ipsa insti-
tuitur antiquus ille qui in Areopago capitalia judi-
cia exercebat senatus , atque haec prima res ad eum
defertur. Hoc tragoediae argumentum quolibet tem-
pore AEschylum potuisse tractare, neque omnino
a maxima Areopagi laude disjunctarum fuisse , facile
intelligitur. Attamen ita commendata est a poeta
Areopagi auctoritas ‚ ut aliud quiddam his laudibus
subesse sentiatur. Atque quum sciamus eo ipso tem-
pore commissam esse fabulam, quo Pericles Areo-
pagum si non omnibus , at multis tamen muneribus

et antiquo illo splendore spoliavit, extra omnem „
dubitationem positum est, quod jamdudum viderunt
viri docti ¹, id sibi proposuisse AEschylum·‚ ut anti-
quissimi judicii auctoritatem contra novarum rerum
studiosos defenderet. Qua in re ad hoc maxime at-
tendendum est, quomodo spectatores allocutus sit
poeta. Quum enim duae sint rationes quibus in
tragoedia cum corona verba facere possit poeta, neu·
tra cum tragicae artis legibus satis congruere vide-
tur. Potest enim , quod in Euripidis prologis et in
Comicorum παραὸάσεσι sactum esse videmus ‚ sive
actorum aliquis sive Chorus, partibus suis neglectiS,
quae poeta spectatoribus cognita vult exponere. Pos-
sunt etiam personae inter se colloqui, quae tum ad sc,
tum praecipue ad spectatores pertineant. Sed neque

¹ V. Lebeuu, Me'm. de l’Acad. des Inscript. t. XXXV,
p. 433. Mueller, Eamenideu, p. 115 sq.

