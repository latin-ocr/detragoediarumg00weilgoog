6 DE TRAGOEDIARUM GRAECARUM

vel eorum qui fabulas spectabant, vel sociorum, vel
hostium. Quin dii ipsi non generis humani sunt dii,
sed graecarum urbium sive conditores , sive patroni.
Pertinent igitur ad laudes patriae civiumque, passim
etiam ad hostium obtrectationem, sahulae ipsae. Qua
in re illud notatu dignum est, quod AEschylus e
multarum graecarum urbium mythice historia sa-
’ bularum suarum argumenta petiit, Sophocles et
Euripides plures tragoediis exornaverunt atticas
fabulas ¹. Videor mihi hujus rei rationem invenire
in diversis quibus poetae vixerunt temporibus·
AEschylus enim , Marathonius miles ‚ majore quodam
animo, Atticae fines egressus,·omnem sibi Graeciam
patriam esse existimavit z erat enim ejus aetatis qua
vel maxime unum se esse populum variae Groeeorum
gentes et re demonstraverant Barbaris et ipsi animo
senserant. Quae pulcherrima concordis Graeciae
tempora mox evanuerunt, ut, communi hoste e pa-
triae finibus ejecto ‚ veteres discordiae rursus nasce-
rentur et acrius exardescerent. Quam. ob rem So-
phocles , arctiore rursus ille patria usus , ad atticas
fabulas tractandas animum appulit 3 Euripides, ut
qui odium Lacedaemoniorum inde a puero imbibe- ·
rit, multis tragoediis Atheniensem se esse ita com·
probavit, ut in Peloponnesios inveheretur.

Hoc in genere dupliciter agnoscas poetam Athe-
niensem. Quum enim pro civibus nostris habeamus

¹ Welcker, Die Grieckisclzen Tragaedien, ec. Bonn, 1839,
I,p.97.

